56] Ptolemaei III monumentum Canopium. 95

id ut verum sit tantum abest, ut contra ex illis verbis dilucide appareat,
diem vigesimum mensis Iulii tum non fuisse initium anni civilis (of. not. 64).
De aliis anni fixi sive Siriaci per Pharaonum et Ptolemaeorum regna vesti-
giis quae viri docti deprehendisse sibi visi sunt (cf. A. von Gutschmid Kl.
Schriften I p. 388. 392 sqq.) quid statuendum sit deliberare neque mei iu-
dicii est neque huius loci. Sufficiat indicasse, inter eos qui hodie harum
rerum peritissimi iure meritoque habentur fere convenire de antiquo anno
mobili usque ad Augusti aetatem conservato. Cf. U. Wiloken Gr. Ostraka I
p. 783: Auch sonst ist die praktische Bmutmmq emes feltren Jahres fiir die
Ptolemderxeit nicht erweislick. Utique nemini dum contigisse existimo, ut
probabili ratione explicaret, quomodo huic decreto Apellaeus mensis prae-
scribi potuisset. Ceterum inde quod et hic et in titulo Rosettano (n. 90, 6)
diei notatio ex Macedonum fastis repetita priorem locum tenet non modo
in Graeco exemplo, sed etiam in hieroglyphice et demotico, Miller collegit
haec Graecis verbis concepta ac postea demum in sermonem Aegyptiacum
translata esse, quod idem de Rosettano monumento iam Letronnius statuerat.
At Revilloutius cum observaret haud exiguum inter haec duo decreta inter-
cedere discrimen, Canopium quidem Graece scriptum et Aegyptiace versum

esse, Rosettanum vero sermone indigenarum conceptum et deinde Graece Α

expressum sibi persuasit. Denique Mahaffy The empire of the Ptolemies
p. 226—228 evincere conatur, utrumque instrumentum a sacerdotibus Aegyp-
tiis vernacula lingua compositum esse, ita ut utrobique Graecum exemplum
non sit nisi interpretatio ab hominibus utriusque linguae peritis confecta.
Ac primum quidem ordini, quo diei significatio Macedonica et Aegyptiaca
hic se excipiunt, omnino nihil tribuendum est. Id enim maiestati regis
datur, ut fasti quibus ipse utitur principem locum teneant3 cui reverentiae
aeque locum fuisse sive Graeco sive Aegyptiaco sermone haec primitus con-
scripta essent nemo facile negabit. De summa totius quaestionis me, qui
et linguae et scripturae Aegyptiacae imperitus sim, certum iudicium ferre
plus quam temerarium esset. Quare unam observationem, quae sane meae
provinciae est, proposuisse satis habeo, reliqua peritioribus relinquens.
Quod singillatim verba formulaeque vere Graeci coloris passim in utroque
decreto inveniuntur, id sane nullius momenti est. Nam non modo fieri pote-
rat, ut etiam interpres litterarum Aegyptiacarum his uteretur, sed adeo aliter
fieri vix poterat. Sed neutiquam idem cadit in illud εἶπαν -— δεδόχθαι (ἕδο-
ξεν), quod utrobique legimus (hic v. 6. 49, n. 90 v. 8. 36). Nam hoc quidem
ex more in Graecorum populiscitis usitato repetitum esse luce clarius est.
At ab interprete demum invectum esse incredibile est primum quia cum
totius decreti structura et dispositione cohaeret, deinde vero quia haec ior-
,mula accuratius considerata in horum quidem decretorum naturam et ori-
ginem omnino non quadrat (cf. not. 20). Sic ordinare titulum homini Graeco,
qui illis populiscitorum formulis pridem assueverat et mandatum acceperat
ut quae sacerdotes scivissent ab ipsis adiutus in formam sollennem decreti
redigeret, facile in mentem venire poterat, sed profecto non poterat inter-
preti cui negotium Aegyptiaca in Graecum sermonem vertendi impositum
erat. In Rosettano decreto (n. 90) Letronnius multum momenti ei rei tribuit,

ἦ quod exemplum Aegyptiacum aliquot locis etiam verbosius est in laudibus

 

