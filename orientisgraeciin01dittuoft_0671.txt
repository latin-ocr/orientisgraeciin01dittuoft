 

Addenda et Corrigenda. 657

probata est, ita mihi nunc etiam non certa quidem, sed perquam pro-
babilis videtur, nempe Attalum III natum esse ex illo Attali II et
Stratonices matrimonio, quod anno 472 a. Chr. n. contractum esset quia
Eumenes ex vulnere per insidias illato mortuus crederetur, sed brevi,
cum illum superstitem esse cognitum esset, rursus dissolutum (cf. n. 3032).
Certe quae B. Niese Gesch. der gr. und maked. Staaten III p. 204 not. 4
contra illum disputavit, iis mihi quidem non persuasit. Is enim Schweig-
hauserum secutus Attalum III ab Eumene procreatum opinatur ex pae-
lice, sed a rege et regina adoptatum et ad regni successionem vocatum.
Quod apud Strabonem XIII, 4, 2 p. 624 Cas. legeretur ἀπέλιπεν (Eumenes)
υἱῷ τὴν ἀρχὴν Ἀττάλῳ (III), γεγονότι ἐκ Στρατονίκης τῆς Ἀριαράθου θυγα-
τρὸς τοῦ Καππαδόκων βασιλέως, id ad scriptoris errorem vel neglegen-
tiam referendum esse. Quod sane, dummodo constaret spurium fuisse
Attalum Philometore, non abhorreret a veri specie. Nam quod in
titulo n.334, 46 ipse Attalus III scripsit βασίλισσα Στρατονίκη ἡ μήτηρ μου,
id in Niesii sententia ad adoptionem referendum est; at proclivis est
suspicio, ex eiusmodi enuntiato non recte intellecto illud Strabonis γε-
γονότι ἐκ Στρατονίκης natum esse. Ne ipsa quidem adoptio per se habet
quo offendaris. Num patri licuerit filium spurium adoptare, non est
quod quaeramus, nam utique, si Niesium sequimur, Eumenes pater fuit
Attali III. At quod Stratonice adoptione illius, quem alia mulier pe-
pererat, mater facta esse dicitur, id a lege quam scimus apud Romanos
itemque apud Gortynios (Lex Gortynia XI, 48 γυνὰ δὲ μὴ ἀμφαινὲθθω
μηδ’ ἄνηβος) et Atheniensis (Isaeus VII, 25 μητρὸς δ’ οὐδείς ἐστιν ἐκποίη-
τος) valuisse neque improbabile est eandem omnium Graecorum com—
munem fuisse, abhorret. Sed aliter rem se habuisse in familiis regiis
successorum Alexandri iure inde colligas, quod Ptolemaeus III Euergetes
in titulis Arsinoes Philadelphi, quae non natura mater sed noverca erat,
filius dicitur (n. 602). At ut difficultates, in quas Niesii opinio incur-
rere videtur, tolli possunt, ita frustra circumspicias argumentum vel
testimonium, quo re vera ita rem se habuisse probetur. Ipse nihil
dicit in eam partem, nisi Polybium XXX, 2, 6 Attalum Philometora haud
ambigue naturalem Eumenis filium appellare. Apparet, naturalem ab
eo intellegi spurium. At id verba quibus Polybius utitur κατὰ φύσιν
υἱὸς ὢν αὐτοῦ significare non possunt. Nam additamento κατὰ φύσιν non
spurius a genuino, sed germanus ab adoptivo distinguitur. Quare mihi
quidem Koeppii interpretatio tenenda videtur, praesertim cum difficultas
chronologica, quam Niesius ei obmovet, nullius momenti sit. Is enim
quod in rebus anni 452 a. Chr. n. apud Polybium XXXIII, 48, 2 de Attalo
Philometore dicatur ἔτι παῖς ὤν, inde colligit eum nondum duodeviginti
annos natum tum fuisse, ut ultra annum 469 a. Chr. n. eius natales
removeri non liceat; atqui si Koeppii sententia vera esset, illum anno
472 genitum, proximo 474 a. Chr. n. in lucem editum apparere. Cur
duodevigesimum potissimum aetatis annum illius appellationis termi-
num statuat, non perspicio. Nam Atheniensium instituta hic non in
censum venire, neque omnino de certis aetatis terminis iure legibus-
que constitutis cogitandum esse in propatulo est, ut non videam

Dittenberger, Orientis Gr. inser. Ι. 42

