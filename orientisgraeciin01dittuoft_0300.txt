286 Ill. Nubia et Aethiopia. [4 99

τὰ μὲν ἔγγιστα τοῦ βασιλείουῧΙ

Constantini principatui. Sed cum Mommsenus monumentum Adulitanum
paullo recentius existimasset peripli aetate, quia in hoc et Moschophagorum
ora nondum regi Axomitarum, sed compluribus tyrannis pareret, et nullae
commemorarentur in littore Arabico regis possessiones, Dillmannus et
Miillerus oblocuti sunt, recte sl quid video. Nam illarum regionum domi-
nium cur non aeque probabile sit tempore interiecto a rege amissum quam
comparatum esse, non intellego. At iure meritoque Niebuhrius, Dillmannus‚
Miillerus dicunt huius tituli argumentum nihil aliud esse ac narrationem
de condito Axomitarum regno. Etenim fuerunt quidem iam ante hunc reges
(v. 30 βασιλέων τῶν πρὸ ἐμοῦ), At hos perexiguae modo regionis regulos vel
τυράννους, ut scriptor peripli loquitur, fuisse inde apparet, quod vel loca in
proxima oppidi Axomis vicinitate sita a se demum subacta hic rex gloria-
tur (cf. not. 5. 6. 9. 44. 47). Unde efficitur, Zoscalem, cuius dominatio iam
late pateret, non ante illum fuisse, sed aut huius ipsius esse monumentum
Adulitanum, aut alicuius ex eis qui proxime ante eum regnassent. Nie-
buhrius utrum verum esset pro certo definiri posse negavit, Dillmannus
hoc probavit, Miillerus illud. Qua in dissensione mihi gravissimum videtur
Dillmanni argumentum, quod non leviter mutatas inter tituli et peripli tem-
pora Arabiae occidentalis et meridionalis res appareret. Etenim in illa parte
monumentum Adulitanum quidem etiamtum commemorare Sabaeos neque-
dum Homeritas, quorum tamen in periplo c. 23 p. 274, 40 iam ita mentio
fieret, ut haud exiguas earum opes tum fuisse perspiceretur. Quare unum
ex proximis ante Zoscalem Axomitarum regibus hic loqui ideoque titulum
annorum fere 4-60 p. Chr. n. terminis contineri persuasum habeo. Cum
Ptolemaeorum aetate Aethiopum circa Meroen et Napata opes floruissent hi-
que frequentissimum cum Aegypto commercium exercuissent, harum omnium
rerum commutationem consecutam esse bellum a C. Petronio contra Can-
dacen reginam gesto a. 22 a. Chr. n. (Strabo XVII, 4, 54 p. 820 Cas. Cassius
Dio LIV, 5, 4-6), quo regiones longe lateque vastatae multaque oppida de·
leta essent, monuit Dillmann. Etiamtum Nerone principe centurio explo-
randi causa missus oppida deserta et excisa, in ipsa Meroe pauca aedificia
integra vidit (Plin. Nat. hist. VI, 484. 485). Quare per has regiones iam nulla
exerceri poterat mercatura ; quod quoniam maximi momenti erat aliam viam
commercio inter Aegyptum et Africam meridionalem Indiamque aperiri, hac
oportunitate usus unus ex regulis Abessiniae regnum Axomiticum condidit. D.
2 ἀνδριώσας R ἀνδρειώσας F, quod retinuit Lagarde. At ἀνδρειοῦν nihil est
nisi ἀνδρεῖον ποιεῖν (τινα), quod hic sententiae adversatur. Ea vero barba-
ries, qua pro ἀνδρεῖον γενέσθαι vel εἶναι illud usurpatum esse quis credi-
derit, ab huius quidem tituli sermone aliena est. Qua de causa retinui
quod Franzius et Miillerus ex tacita ut videtur lectionis traditae correc-
tione scripserunt ἀνδρείως. 3 Regiam Axomi fuisse ex eis quae not.⁴
disputata sunt perquam probabile fit. Quod oppidum, hodie Akswm, iam
antiquitus nonnunquam per ου Αὔξουμις, ἈΕούμη (v. testimonia apud

Pietschmannum in Pauly-wissowa Realencyklopadie 11 Ξ p. 2634), situm est l

 

 

