90] Ptolemaei V monumentum Rosettanum. 157

πλῆθος οὐκ ὀλίγον καὶ καταστήσας ἱππεῖς τε καὶ πεζοὺς πρὸς
τῆι φυλακῆι Ι αὐτῶν ⁷8, ἐν ὀλίγωι χρόνωι τήν τε πόλιν κατὰ κράτος
εἷλεν καὶ τοὺς ἐν αὖτῆι ἀσεβεῖς πάντας διέφθειρεν, καθάπερ
[Ἑρμ]ῆς καὶ Ὦρος ὁ τῆς Ἴσιος καὶ Ὀσίριος υἱὸς ἐχειρώσαντο
τοὺς ἐν τοῖς αὐτοῖς Ι τόποις ⁷⁹ ἀποστάντας πρότερον. τοὺς (δὲ) ἀφη-

γησαμένους80 τῶν ἀποστάντων ἐπὶ τοῦ ἑαυτοῦ πατρὸς καὶ τὴν

circumvallaverat rex urbem, quam se ante inundationem Nili capturum spe-
rabat. Sed cum obsidio exspectatione longius traheretur, verendum erat ne
fluctibus amnis ipsius quidem opera delerentur, Lycopolitanorum vero urbs
campis longe lateque aqua coopertis tegeretur. Quod ne fieret, canales
molibus claudendos curavit rex. 78 Sc. τῶν ὠχυρωμένων στομάτων τῶν
ποταμῶν. Nam periculum erat ne Lycopolitae eruptionibus ex oppido factis
canales aperire et campos circumiacentes inundare conarentur. Cur ab
hac aptissima Letronnii et Revillouti interpretatione dissentiat Mahaffy et
αὐτῶν ad seditiosos, quorum versibus proxime superioribus nulla mentio
facta est, referre malit non perspicio. 79 Drumanno calliditas quae-
dam sacerdotum subesse videtur‚ qui ex nomine Λύκων πόλις collegerint,
in illa ipsa regione Typhonem superatum esse ab Horo, quippe cui ab in-
feris Osiris pater auxilio veniret lupi figura (λύκῳ τὴν ὄψιν ὁμοιωθέντα
Diodor. I, 88, 6). At hoc argutius quam verius disputatum videtur. Rectius
Mahaffy observavit, usitatum hoc fuisse in Ptolemaeorum regno adulationis
genuS, ut idem, quod rex aliquis gloriose gesserat, antea deum quempiam
Aegyptium fecisse praedicarent non modo eadem ratione, sed etiam eodem
loco. 80 Particulam a lapicida omissam supplevit Letronne. οἱ ἀφη-
γησάμενοι τῶν ἀποστάντων mihi eidem videntur qui apud Polybium XXII, 7, 4
(not. 76) οἱ δυνάσται τῶν Αἰγυπτίων audiunt. Neque enim cum Drumanno et
Letronnio τῶν Αἰγυπτίων de omni gente intellego, sed de illis Aegyptiis qui
Lycopoli obsidebantur. Horum principes, cum viderent regem canalibus oc-
clusis inundationem avertisse (huc spectat καταπλαγέντες τὸ γεγονός), in fidem
regis venerunt (ἔδωκαν σφᾶς αὐτοὺς εἰς τὴν τοῦ βασιλέως πίστιν), i. e. urbem
dediderunt. Nam de deditione apud Romanos formulam ‘in alicuius fidem
venire' usurpari in volgus notum est. Cf. Polyb. XX, 9, ⁴0 sqq. Crudeliter
a Ptolemaeo puniti sunt seditiosorum principes; qua ex re quod scriptor
dicit multa pericula nata esse regi, id non cum Drumanno ad continuatam
defensionem Lycopolis, quae tum iam dedita erat, sed ad iteratam paucis
annis post seditionem (Polyb. XXVII, 7, 2—7, cf. not. 76) referendum est, ut
etiam Letronnius iudicat, etsi is δυνάστας non seditionis auctores qui Lyco-

. poli obsessi erant, sed singulorum nomorum per totum regnum principes

 

interpretatur. Dixerit quispiam, expugnatam, non deditam urbem indicari
v. 26 κατὰ κράτος εἷλε. At hoc discrimen inter titulum et Polybii narra-
tionem quomodo natum sit facile perspicitur. Etenim atrocitas supplicii
¹ eorum qui defectiones principes fuerant minus offensionis habebat, si illi
non sua sponte in deditionem venerant. Quare assentatione hic veritatem
rei gestae a sacerdotibus obscurari persuasum habeo. '

