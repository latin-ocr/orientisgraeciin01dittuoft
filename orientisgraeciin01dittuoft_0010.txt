lv PRAEFATIO.

litterarum antiquarum provincia. Quare non supervacaneam
operam mihi videor in hoc delectu condendo collocasse.

At ne illud quidem me fugit, difficultates non uno nomine
in hoc conamine maiores esse quam in antiquiore sylloge fuerint.
Etenim necessario mihi hic passim res attingendae erant, quarum
plena et accurata cognitione me carere sentiebam. Neque enim
ea litterarum orientalium cognitio in me est, qua ad res
illarum terrarum aetatumque ab omni parte recte intellegendas
sine dubio opus est. Sed cum reputarem, eos qui hac quidem
ex parte multo aptiores eiusmodi operi videri deberent, pleros-
que rursus aliis nominibus ad tractanda monumenta epigraphica
Graeca minus paratos esse neque sperari licere quemquam ex eis
tali conatui se accincturum esse, non verebar levitatis crimen,
si paullulum in alienam provinciam progressus diligenter et
prudenter aliorum inventa in usum meum converterem et erro-
rum, quos plane vitari non potuisse probe mihi conscius eram,
a lectoribus veniam peterem. Sponte patet, haec quae in uni-
versum de difficultatibus operis dixerim, praecipue in titulis
Aegyptiis valere3 sed tamen non caeco mearum rerum studio
abripi me existimo, si ad hos quoque restituendos et interpre-
tandos hic illic aliquid utile de meo attulisse mihi videar.

Terminis haec collectio circumscribitur temporum quidem
Alexandri Magni et Iustiniani Augusti regnis, locorum vero eis f
Asiae et Africae partibus, per quas inde ab Alexandri aetate
reges civitates magistratus omnesque cultioris ingenii homines
Graeco sermone uti solebant. Atque hoc quidem volumen
regna continet, alterum, quod propediem prelo subici posse ¹
sper0, provincias Romanas3 sed ex earum ingenti inscriptionum
multitudine modicum monumentorum gravissimorum numerum
elegi, ita ut alterum volumen, quod etiam indices continebit,
tamen vix ad huius quod nunc editur ambitum extensum iri
probabile sit.

Quae de titulorum huius voluminis aetate, supplementis,
interpretatione post singulas plagulas expressas accesserunt ad- ι
notanda vel emendanda, ex quibus haud exigua pars papyris!³

Tebtuni inventis debetur, statim huic volumini subiungenda statuiss
1'

 
    
  
 
 
    

